"""
    Предварително се извинявам, че приложението ми няма да бъде подходящо за вас...
    Но само заради вас ще направя изключение, за да го видите!
    
[Title/Звание]
    LuxeLadies - Луксозното общество на жените

[Description/Обрисовка]
    Добре дошли в LuxeLadies – мястото, където всички жени, които обичат да бъдат в крак с времето,
    да се социализират, да правят нови приятелства, да запълват свободното си време с различни активности
    и понякога да излизат от зоната си на комфорт, се събират! Това не е просто още едно приложение –
    това е вашето ново луксозно общество, където можете да откриете събития, които пасват перфектно на 
    вашия стил, интереси и настроение. Представете си, че имате личен асистент, който ви казва къде да 
    отидете, с кого да се запознаете и как да се впишете в най-интересните и стилни срещи в града. 
    Е, не чак да ви казва какво да правите – защото никоя жена не обича да се командва! Но със сигурност 
    ще получите полезни съвети и идеи, които да направят социалния ви живот още по-вълнуващ.

    Как работи точно нашето уеб приложение? Първо се регистрирате и се подлагате на нашия „гаден“ процес
    на одобрение (не, не е гаден, просто искаме да се уверим, че сте една от нас!) Одобрението ни е 
    доста простичко всъщност - трябва да сте над 18-годишни, да работите или учите, за да видим, 
    че се стараете да развивате себе си. След това попълвате въпросник, за да разкриете кои са вашите 
    интереси, хобита и с какво се занимавате. Според отговорите ви, ние ви препоръчваме събития, 
    които ще ви накарат да блеснете и да създадете нови връзки с дами, които споделят същите интереси 
    като вас. Но въпреки това, абсолютно всички събития в нашата платформа са отворени за вас,
    ако решите да пробвате нещо ново! Може би на нашите събития ще срещнете своята нова най-добра 
    приятелка, бизнес партньорка или просто ще се забавлявате на най-готините събития в града.

    И не се притеснявайте, защото ние се грижим за безопасността и удобството на всички дами в нашето 
    луксозно общество. А на събитията, никога няма да останете с празна чаша, било то с вода или с вино!

[Functionalities/Надарености]
1. Регистрация:
    Всяка дама, която иска да се присъедини към LuxeLadies, започва с попълване на форма за регистрация. 
    В нея ще трябва да предоставите основни лични данни като две имена, възраст, е-мейл адрес, парола и някои други 
    базови данни. Задължително трябва да попълните дали учите и/или работите, както и къде и какво точно правите. 
    Това е важната първа стъпка, за да се потвърди вашата регистрация и да преминете към следващия етап на 
    одобрение. След успешна регистрация ще можете да започнете да използвате приложението.

2. Одобрение на потребители:
    След регистрацията, потребителите преминават през процес на одобрение, който ни помага да се уверим,
    че отговарят на минималните изисквания. Това включва да са над 18 години, да работят и/или учат.
    Одобрението не е автоматично, защото искаме да сме сигурни, че всеки член на платформата споделя 
    същите цели и визия за събитието и социализацията, които предлагаме.

3. Попълване на въпросник:
    След одобрение, потребителите попълват въпросник за разкриване на техните интереси, хобита и 
    социални предпочитания. Това помага на платформата да предложи събития и дейности, които пасват на 
    личните интереси и стил на всеки потребител. 
    
4. Сортиране на събития:
    След като потребителите попълнят въпросника и предоставят информация за своите интереси, 
    приложението използва тези данни, за да подбере и сортира събитията спрямо няколко критерия:
        - Местоположение: Географски избор на събития, които са в близост до потребителя или в желано местоположение.
        - Дата и час: Филтриране на събития по дата и час, така че потребителите да намират тези, които ще се случат
                      в удобен за тях период.
        - Интереси и отговори на въпросника: Препоръчване на събития въз основа на интересите на потребителя и
                                             отговорите на въпросника.

5. Записване за събития:
    След като събитията бъдат сортирани, потребителите могат да се запишат за участие чрез удобна форма 
    за регистрация за събитие. Всеки потребител получава потвърждение за регистрацията по имейл 
    и напомняния преди събитието.

6. Възможност за взаимодействие между потребителите:
    Потребителите могат да се свързват помежду си, да изпращат съобщения и да се организират за участие 
    в събития заедно. Това става чрез възможността за чат и създаване на групи в зависимост от интересите
    и събитията.

7. Личен профил и настройки:
    Потребителите могат да управляват своите профили, като редактират лични данни, предпочитания и 
    интереси.

8. Потребителски известия:
    Приложението изпраща известия на потребителите за важни събития и активности.
    Известията включват напомняния за предстоящи събития и нови предложения за събития. Потребителите 
    могат да персонализират своите известия, като избират какъв тип информация искат да получават.

9. Обратна връзка и оценка на събития:
    Потребителите могат да оставят отзиви и оценки за събитията, в които са участвали.
    Това ще помогне на другите потребители да изберат най-добрите събития, както и на организаторите да
    подобрят качеството на бъдещите срещи.

[Milestones/Възлови точки]
    Точките, по които ще работя, ще следват списъка с функционалности.

1. Планиране и проектиране на структурата на проекта
    Разработка на основния архитектурен план за приложението, включително избор на технологии и 
    определяне на стъпките за изпълнение.

2. Настройка и интеграция на базата данни
    Създаване на необходимите структури за съхранение на потребителски данни, събития, регистрации и отзиви.

3. Регистрация и влизане в системата
    Разработка на механизъм за регистрация на нови потребители.
    Изграждане на система за вход в приложението с верификация на потребителите чрез имейл и парола.

4. Процес на одобрение на потребителите
    Изграждане на система за одобрение на новорегистрирани потребители, за да се гарантира, че те 
    отговарят на минималните изисквания за участие в платформата.

5. Разработка на въпросника за потребители
    Създаване на форма за въпросник, който потребителите попълват за да разкриват своите интереси, 
    хобита и социални предпочитания.

6. Система за сортиране и препоръка на събития
    Изграждане на алгоритъм за сортиране на събития според предпочитанията на потребителите, 
    местоположението и времето.

7. Записване за събития
    Разработка на интерфейс за записване на потребителите за участие в събития с потвърждения по 
    имейл и напомняния преди събитието.

8. Чат и взаимодействие между потребителите
    Създаване на функционалност за чат и създаване на групи между потребители, които искат да се запишат
    за събития заедно.

9. Лични профили и настройки
    Разработка на механизъм за редактиране на лични данни, интереси и социални предпочитания от страна 
    на потребителите.

10. Потребителски известия
    Интеграция на система за известия (push notifications и имейли) за напомняния за събития и нови 
    предложения, които съответстват на интересите на потребителя.

11. Обратна връзка и оценка на събития
    Създаване на система за оставяне на отзиви и оценки за събития, за да се подпомогне изборът на 
    събития за други потребители.

12. Front-End разработка и дизайн на потребителски интерфейс:
    Проектиране и изграждане на лесен за използване и естетически приятен интерфейс.

13. Тестове и оптимизация
    Провеждане на функционални тестове за всички основни части на приложението и оптимизация на
    производителността и потребителския интерфейс.
   
[Estimate in man-hours/Времеоценка в човекочасове]
    1. Планиране и проектиране на структурата на проекта (5-10 часа)
    2. Настройка и интеграция на базата данни (10-15 часа)
    3. Регистрация и влизане в системата (15-20 часа)
    4. Процес на одобрение на потребителите (5-10 часа)
    5. Разработка на въпросника за потребители (5-10 часа)
    6. Система за сортиране и препоръка на събития (10-15 часа)
    7. Записване за събития (10-15 часа)
    8. Чат и взаимодействие между потребителите (30-40 часа)
    9. Лични профили и настройки (10-15 часа)
    10. Потребителски известия (5-10 часа)
    11. Обратна връзка и оценка на събития (10-15 часа)
    12. Front-End разработка и дизайн на потребителски интерфейс (20-30 часа)
    13. Тестове и оптимизация (30-35 часа)

    Общо време: 165 - 240 часа

[Usage of technologies/Потребление на технологии]
    Back-end: Django
    Front-end: Bootstrap, HTML и CSS
    База данни: SQLite
    Комуникация с имейл: django.core.mail
    Чат между потребителите: Django Channels
    Тестване: unittest
    Карти: Google Maps API

"""